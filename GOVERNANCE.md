# Governance voor core code

OpenStad is een community-project.

## Principes

De community rondom OpenStad houdt zich aan [de principes van de Standard for Public Code](https://standard.publiccode.net/).

## Core Team

Community OpenStad heeft een Core Team dat verantwoordelijk is voor het dagelijks sturen en onderhouden van OpenStad.

### Samenstelling

Elke actieve bijdrager in de community OpenStad kan verzoeken om lid te worden van het Core Team door dit kenbaar te maken via <contact@openstad.org>. Actieve bijdragers leveren een bijdrage in de vorm van financiën, personele inzet, code-wijziging, documentatiewijziging, levering van product of dienst. Het Core Team zal hierover stemmen.

Idealiter heeft geen enkele organisatie een meerderheid aan leden in het Core Team.

De huidige leden zijn:
- Daniël Hoekzema (Gemeente Haarlemmermeer)
- Marijn van Dam (Gemeente Zwolle)
- May-Britt Jansen (Gemeente Amsterdam)

Core Team geeft opdracht aan deze maintainer voor community management:
- [Bauke Huijbers (Sniglet)](https://github.com/BaukeHuijbers)

Core Team geeft opdracht aan deze maintainers voor beheer en onderhoud van code:
- [Rudi van Hierden (Draad)](https://github.com/rudivanhierden)
- [Ian Rieken (Gemeente Amsterdam)](https://github.com/IanR01)

Core Team werkt samen met deze partij voor ontwikkeling van code:
- [Bart Nieuwenweg (Draad)](https://github.com/bartnieuwenweg)

Core Team werkt samen met deze partij voor organisatie van OpenStad Live:
- [Jasper van Laar (Democracy Agency)](mailto:jasper@democracyagency.nl)

### Verantwoordelijkheden

Het Core Team bestaat uit actieve bijdragers die dagelijks verantwoordelijk zijn voor:

- Het mergen van pull requests
- Het afhandelen van overtredingen van de gedragscode

Naast de dagelijkse taken heeft de redactie de gezamenlijke verantwoordelijkheid om:

- Technisch richting te geven aan de codebase
- Een roadmap en ondersteunende principes bij te houden
- Problemen in de ontwikkeling of conflicten tussen bijdragers op te lossen
- Uitgaves te beheren en plannen
- Toegangsrechten te beheren tot de bronnen van OpenStad, zoals bronrepositories, hosting en projectagenda’s
- De missie, visie, waarden en scope van het project te bewaken
- De governance aan te passen indien nodig
- Beslissingen op codebase-niveau te nemen
- Het merk OpenStad te beheren
- Wijzigingen door te voeren op het gebied van licenties en intellectueel eigendom

### Vergaderingen

Het Core Team vergadert regelmatig. Hun agenda bevat een beoordeling van de roadmap en problemen/zaken die zijn vastgelopen. Het doel van de agenda is niet om alle patches te beoordelen of goed te keuren.

### Besluitvormingsproces

Het besluitvormingsproces is standaard gebaseerd op consensus, met stemmingen voor bepaalde zaken.

#### Consensus

Voor deze community betekent ‘consensus’ dat je een beslissing gewoon kunt nemen als je denkt dat deze onomstreden is. Elke beslissing die op deze manier wordt genomen, wordt als ondersteund beschouwd zolang niemand bezwaar maakt. Uiteraard moet je bereid zijn om je werk terug te draaien als iemand bezwaar maakt.

Als er onzekerheid is over een beslissing, kan een lid van Core Team de rest van het team informeren dat zij op het punt staan een bepaalde beslissing te nemen. Als geen enkel teamlid binnen 96 uur bezwaar maakt, wordt de beslissing als ondersteund beschouwd. Als er bezwaren zijn en er geen oplossing kan worden gevonden door middel van discussie, kan een teamlid een stemming aanvragen.

#### Stemmen

Elk lid van Core Team heeft 1 stem. Alle stemmen worden openbaar geregistreerd.

Veel van de dagelijkse onderhoudstaken van het project kunnen worden afgehandeld via het consensusbesluitvormingsproces. Maar de volgende punten moeten worden voorgelegd aan een stemming:

- Toevoegen van een teamlid met gewone meerderheid
- Verwijderen van een teamlid met tweederdemeerderheid
- Wijziging van de governance-regels (dit document) met tweederdemeerderheid
- Wijzigingen in licenties en intellectueel eigendom (inclusief nieuwe logo’s en woordmerken) met gewone meerderheid
- Toevoegen, archiveren of verwijderen van sub-projecten met gewone meerderheid

Bij een gewone meerderheid betekent dit dat minstens de helft van de leden van Core Team voor heeft gestemd, en bij een tweederdemeerderheid tweederde van de leden.

## Gedragscode

De community OpenStad houdt zich aan [de gedragscode van de Standard for Public Code](https://standard.publiccode.net/CODE_OF_CONDUCT.html).

Als een mogelijke overtreding betrekking heeft op een teamlid, zal dat teamlid worden uitgesloten van de stemming over het probleem. Dergelijke problemen moeten direct worden geëscaleerd naar het stuurteam, en het stuurteam kan ervoor kiezen om in te grijpen.
